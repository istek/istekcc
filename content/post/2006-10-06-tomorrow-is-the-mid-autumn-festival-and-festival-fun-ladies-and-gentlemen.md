---
title: 明天就是中秋节了,节日快乐,各位朋友!
date: 2006-10-06T15:13:15+00:00
layout: post
categories:
  - 我的世界
---

明天就是中秋节了,在这里先祝各位朋友节日好,能邀得佳人一同赏月，hoho，是不是很怀旧呢？想念小的时候吗？我挺想念的，尤其是在这个节日里。中秋是家人团圆的日子，可是我如何能与全家人一起团圆呢，一个梦想而已。好了，不说了，下面是我摘抄的一些唐宋大家的中秋诗词。一定要念熟了，最好背下来，等和佳人相约的时候，举头望明月，诗词句句出，博得佳人一笑。呵呵。

**月下独酌**

李白

花间一壶酒，独酌无相亲。

举杯邀明月，对影成三人。

月既不解饮，影徒随我身。

暂伴月将影，行乐须及春。

我歌月徘徊，我舞影零乱。

醒时同交欢，醉后各分散。

永结无情游，相期邈云汉。


**八月十五夜月**

杜甫

满月飞明镜，归心折大刀。

转蓬行地远，攀桂仰天高。

水路疑霜雪，林栖见羽毛。

此时瞻白兔，直欲数秋毫。

**十五夜望月**

王建

中庭地白树栖鸦，冷露无声湿桂花。

今夜月明人尽望，不知秋思落谁家！

**南斋玩月**

王昌龄

高卧南斋时，开帷月初吐。

清辉澹水木，演漾在窗户。

荏苒几盈虚，澄澄变今古。

美人清江畔，是夜越吟苦。

千里共如何，微风吹兰杜。

**中秋月**

苏轼

暮云收尽溢清寒，银汉无声转玉盘。

此生此夜不长好，明月明年何处看。

**中秋月**

齐已

空碧无云露湿衣，众星光外涌清规。

东林莫碍渐高势，四海正看当路时。

还许分明吟皓魄，肯教幽暗取丹枝。

可怜关夜婵娟影，正对五候残酒卮。

**关山月**

李白

明月出天山，苍茫云海间。

长风几万里，吹度玉门关。

汉下白登道，胡窥青海湾。

由来征战地，不见有人还。

戍客望边色，思归多苦颜。

高楼当此夜，叹息未应闲。

**夜思**

李白

床前明月光，疑是地上霜。

举头望明月，低头思故乡。

**嫦娥**

李商隐

云母屏风烛影深，长河渐落晓星沈。

嫦娥应悔偷灵药，碧海青天夜夜心。

**月夜忆舍弟**

杜甫

戍鼓断人行，秋边一雁声。

露从今夜白，月是故乡明。

有弟皆分散，无家问死生。

寄书长不达，况乃未休兵。

**望月怀远**

张九龄

海上生明月，天涯共此时。

情人怨遥夜，竟夕起相思！

灭烛怜光满，披衣觉露滋。

不堪盈手赠，还寝梦佳期。

**霜月**

李商隐

初闻征雁已无蝉，百尺楼高水接天。

青女素娥俱耐冷，月中霜里斗婵娟

**秋宵月下有怀**

孟浩然

秋空明月悬，光彩露沾湿。

惊鹊栖未定，飞萤卷帘入。

庭槐寒影疏，邻杵夜声急。

佳期旷何许！望望空伫立。

**八月十五夜桃源玩月**

刘禹锡

尘中见月心亦闲，况是清秋仙府间。

凝光悠悠寒露坠，此时立在最高山。

碧虚无云风不起，山上长松山下水。

群动悠然一顾中，天高地平千万里。

少君引我升玉坛，礼空遥请真仙官。

云*(左车右并)欲下星斗动，天乐一声肌骨寒。

金霞昕昕渐东上，轮欹影促犹频望。

绝景良时难再并，他年此日应惆怅。

**中秋月**

苏轼

暮云收尽溢清寒，银汉无声转玉盘。

此生此夜不长好，明月明年何处看。

**八月十五日夜湓亭望月**

白居易

昔年八月十五夜，曲江池畔杏园边。

今年八月十五夜，湓浦沙头水馆前。

西北望乡何处是，东南见月几回圆。

昨风一吹无人会，今夜清光似往年。

**天竺寺八月十五日夜桂子**

皮日休

玉颗珊珊下月轮，殿前拾得露华新。

至今不会天中事，应是嫦娥掷与人。

**中秋见月和子由**

苏轼

明月未出群山高，瑞光千丈生白毫。

一杯未尽银阙涌，乱云脱坏如崩涛。

谁为天公洗眸子，应费明河千斛水。

遂令冷看世间人，照我湛然心不起。

西南火星如弹丸，角尾奕奕苍龙蟠。

今宵注眼看不见，更许萤火争清寒。

何人舣舟昨古汴，千灯夜作鱼龙变。

曲折无心逐浪花，低昂赴节随歌板。

青荧灭没转山前，浪_(左风右占)风回岂复坚。

明月易低人易散，归来呼酒更重看。

堂前月色愈清好，咽咽寒_(上将下虫)鸣露草。

卷帘推户寂无人，窗下咿哑唯楚老。

南都从事莫羞贫，对月题诗有几人。

明朝人事随日出，恍然一梦瑶台客。

_\*明月何皎皎 \*_

明月何皎皎，照我罗床帏。

忧愁不能寐，揽衣起徘徊。

客行虽云乐，不如早旋归。

出户独彷徨，愁思当告谁！

引领还入房，泪下沾裳衣。


**水调歌头**

苏轼

明月几时有，把酒问青天。

不知天上宫阙，今夕是何年。

我欲乘风归去，惟恐琼楼玉宇，高处不胜寒。

起舞弄清影，何似在人间。

转朱阁，低绮户，照无眠。

不应有恨，何事长向别时圆。

人有悲欢离合，月有阴晴圆缺，此事古难全。

但愿人长久，千里共婵娟。


**西江月**

苏轼

顷在黄州，春夜行蕲水中。过酒家饮酒，醉。乘月至一溪桥上，解鞍曲肱，醉卧少休。及觉已晓。乱山攒拥，流水铿然，疑非人世也。书此语桥柱上。

照野弥弥浅浪，横空隐隐层霄。障泥未解玉骢骄，我欲醉眠芳草。可惜一溪风月，莫教踏碎琼瑶。解鞍欹枕绿杨桥，杜宇一声春晓。


**回董提举中秋请宴启**

文天祥

照江叠节，载画舫之清冰；待月举杯，呼芳樽于绿净。拜华星之坠几，约明月之浮槎。风雨满城，何幸两重阳之近；江山如画，尚从前赤壁之游。槁秸申酬，轮嗣布。


**满江红.中秋寄远**

辛弃疾

快上西楼，怕天放、浮云遮月。

但唤取、玉纤横笛，一声吹裂。

谁做冰壶浮世界，最怜玉斧修时节。

问嫦娥、孤冷有愁无，应华发。

玉液满，琼杯滑。长袖起，清歌咽。

叹十常八九，欲磨还缺。

若得长圆如此夜，人情未必看承别。

把从前、离恨总成欢，归时说。